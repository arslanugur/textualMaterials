İngilterede öğretmen olmak?
Diploma denklik vesaire
https://www.gov.uk/guidance/qualified-teacher-status-qts#teachers-qualified-in-australia-canada-new-zealand-and-the-usa

Türkiye'de ya da KKTC'de öğretmenlik eğitimi almış kişilerin.. 
İngiltere'de nasıl öğretmen olabileceklerine ilişkin resmi bilgiye aşağıdaki linkten ulaşılabilir.
Not: KKTC üniversitelerinden mezun olanların YÖK denkliği belgesi gerekmektedir.
http://www.education.gov.uk/aboutdfe/advice/f0011031/overseas-trained-teachers

İngiltere'de öğretmenlik
Ben Londra'da öğretmenliğe başlamak için bir yıl uğraş verdim. Çünkü neyi nasıl yapacağımı bilmiyordum. 
Meğer yapılacak işleri bilince herşey çok kolaymış. Eğitim Müşavirliğinde çalışan değerli arkadaşların arzusu üzerine bu yazıyı yazdım.
Önce, Supply Teacher olarak hergün başka okulda çalışmaya başladım. 
Daha sonra Türk öğrencilerin yoğun olduğu bir okulda bir hafta iş çıktı (bunda üç yıl önce). 
Ve bir daha o okuldan ayrılmadım. Sonunda tarih öğretmeni olarak okulda kaldım. 
(İngiliz tarihini biliyor musun diye sorarsanız, öğrenilmiyecek diye bir kural yok derim. 
Şu anda 3 yıl öncekinden daha iyi biliyorum. Türkiye'de Mimar Sinan Üniversitesi Tarih bölümünü bitirdim ve oradan Öğretmenlik Formosyonu aldım.
Şimdi çalıştığım okulda öğrencilerin %12'sını Türkler oluşturmakta. 
Bu yüzden Türkçe derslerine de ben giriyorum. Bu da işin manevi boyutunu oluşturuyor.

Hepinizin bildiği üzere İngiltere öğretmen sıkıntısı çekmektedir. 
Özellikle bazı derslerde 'shortages of staff' denen eleman eksikliği söz konusudur. 
Bu yüzden de dünyanın her yerinden öğretmenlik yapmak için insanlar bu ülkeye akın etmektedirler. 
Öğretmen açığı ile ilgili BBC de çıkan bir haber hakkında aşağdaki makaleyi okuyabilirsiniz.
http://news.bbc.co.uk/1/hi/education/1512590.stm

Türk öğretmenler İngiltere'de 'özellikle aranan öğretmen' konumundadırlar. 
Çünkü İngiliz eğitim sisteminde, burada yaşayan Türk toplumunun ihtiyacını karşılayacak miktarda, Türk eğitmeni yok. 
Son duyduğum kadarı ile devlet okullarında çalışan Türk öğretmeni sayısı 9 un üzerinde değil.
Şimdi gelelim asıl meseleye! Burada nasıl öğretmen olunur? İsterseniz bu soruyu şu şeklinde açıklayayım:
Türkiye'de öğretmenlik yapmış bir kişinin burada Öğretmenlik yapabilmesi için gereken temel şartlar nelerdir?
Bunun için üç tane ana şartı var:
1- Work Permit -- Yasal Çalışma iznine sahip olmak.
2- Experience – İngiltere'de öğretmenlik yapmış olmak (en az 6 ay istenir).
3- Academic English -- Öğretmenlik yapabilecek kadar İngilizce bilgisine sahip olmak.

Türkiye'de öğretmenlik hakkını kazanmış bir kişinin buradaki statüsü OTT dir. Yani Overseas Trained Teacher.
Burada Türkiye'den aldığınız öğretmenlik formasyonu ile maksimum 4 yıl çalışabilirsiniz. 
Ancak Dört yılın sonunda QTS – Qualified Teacher Status kazanmalısınız ki mesleğinize devam edebilesiniz. 
Yani İngiltere'deki eğitim sisteminin gerektirdiği qualification'ları gösteren belgeyi almak zorundasınız. 
Bu belgeyi de herhangi bir üniversitede kurs görerek temin edersiniz. QTS almak için gittiğiniz kursa OTT kürsü denir. 
OTT – (Overseas Trained Teacher) kursuna gidip başarılı olduğunuz takdirde QTS statüsü kazanırsınız. 
QTS almadan çalışmanız durumunda maaşınız biraz daha düşük olacaktir.
QTS alana kadar bir okulda görevlendirilirsiniz ve kurs parasını devlet öder. 
Yalnız bir okulda çalışırken bu kursa giderseniz her zaman işleriniz daha kolay olacaktir. 
QTS ile ilgili ayrıntılı bilgileri TTA'in (Teacher Training Agency) web sayfasında bulabilirsiniz. www.tta.gov.uk
OTT ye müracaat etmeden evvel Türkiye'den aldığınız belgelerin denkliklerini öğrenmelisiniz. 
Bunun için ise NARIC denen kuruma belgelerinizin fotokopisi ile ₤35.25 pound yollarsanız iki hafta içinde denklikleriniz çıkar. 
(yani Türkiye'de aldığınız diplomanın buradaki karşılığı) 
Ayrıntılar için www.naric.org.uk adresine bakabilirsiniz.

İş iznim var, Türkiye'de üniversite bitirdim ama öğretmenlik değil! Burada öğretmenlik yapma şansım var mı? Evet var! 
Ancak bir İngiliz üniversitesinde (hepsinde yapılabilir – müracaat etmek gerekir) 
PGCE (postgraduate certificate in education) denen 
1 yıllık öğretmenlik kurşunu tamamlarsanız tecrübeye ihtiyacınız olmadan direk olarak bir okula atanırsınız. 
PGCE hakkında bilgi almak linke tıklayabilirsiniz.
http://www.gttr.ac.uk/teach/england.html

Eylül ayında başlayacak PGCE kursları için en geç Temmuz sonuna kadar müracaat etmek gereklidir.
Hangi Derslerde Öğretmen açığı var – 'shortages of staff' ? Hangi branşlardan bir ise girmek daha kolay?
Doğal olarak öğretmen açığı olan derslerden bir ise girebilmek her zaman daha kolay ve daha avantajlidir. 
Şu derslerde çok büyük öğretmen açığı söz konusudur.
1-Matematik
2-ICT / IT – Bilgisayar
3-Food And technology (Türkiye'deki İş eğitimi dersleri)
4-Modern Foreign Languages – MFL -(Türkçe Dahil)
5-Citizenship -- vatandaşlık

Eğer bu dersleri öğretebilecek durumda iseniz (tabii öğretmenlik formasyonunuz varsa) 
bir okula girdiğiniz ilk ay size Golden Welcome yani 4000 pound hoşgeldin primi verilir. 
(bu size ne kadar öğretmen açığı olduğunu gösterir. Teşvik primi denilebilir)
Supply Teacher nedir? Ve nasıl Supply Teacher Olunur?
Supply Teacher yedek öğretmen demektir. Herhangi bir okulda öğretmen hasta olmuştur ve yarınki derse gelemez. 
O zaman okul, ajansalar (agency'ler) vasıtası ile hasta olan öğretmenin yerine bir Supply Teacher talep eder. 
Siz de her hangi bir Teaching Agency'ye kayıtlı iseniz bu hasta olan öğretmenin yerine bir günlüğüne derslere girersiniz. 
İşte buna Supply Teacher denir. Yedek öğretmenlerin hergün işe gitme garantisi yoktur. 
(Şunu hatırlatmak isterim ki ben üç yıl supply teacher olarak çalıştım ve sadece bir gün boş kaldim) Tatillerde maaş almazlar. 
Ancak günlük 110 pounddan aşağı kazanmazlar.
Supply Teacher olmak için Öğretmenlik belgesine, iş iznine ve tecrübeye ihtiyacınız vardır. 
Bunların üçüne de sahipseniz hemen iyi bir Supply Teaching Agency bulup (yüzlerce var) kaydınızı yaptırabilir ve çalışmaya başlarsınız. 
Ben size bir üç tanesinin internet sayfasını önerebilirim.
www.classroomteachers.co.uk
www.teachingpersonnel.com
Yukarıdaki Teaching Agency 'lere kaydolun ve aranmayı bekleyin. 
Eğer bir gün Türklerin yoğun olarak yaşadığı bir bölgede iş alırsanız okul sizi bir daha bırakmayıp ve kalıcı iş teklif edebilir.
Supply Teacher olmak biraz riskli değil mi?
Evet hergün iş çıkmayabilir. Ancak güzel tarafı siz de istediğiniz zaman çalışırsınız. 
Yani çalışma zorunluluğu yok. Bir de işe gittiğinizde ders hazırlamak ve öğretmek zorunda değilsiniz. 
Sınıfta çocukların başında oturacak ve saatın geçmesini bekleyeceksiniz. Başka yaptığınız hiç bir iş yok. 
Eğer part time bir işiniz var ise Supply Teacher olmak çok iyi olur. 
Çünkü şundan emin olun ki günün birinde okullardan biri kesinlikle size kontrat teklif edecektir.
Hangi okullarda öğretmenlik daha kolay? Primary School or Secondary School?
Şunu itiraf etmek gerekir ki burada disiplin sorunu çok. O yüzden Primary çocukları kontrol etmek daha kolay. 
Ancak iyi bir öğretmen Secondary School çocuklarını da rahatça kontrol edebilir. Doğal olarak Secondary School teachers daha fazla para kazanır.
İngiltere'de bir öğretmen ne kadar kazanır? Ne gibi imkanlara sahip olur?
Yeni başlayan bir öğretmen en az 24.000 pound ile ise başlar. Bu tecrübeye bağlı olarak her sene değişir. 
Ancak eleman sıkıntısı çekilen derslerde en az 29-30.000 poundla ise başlanır.
Bunun yanında devletten alınacak benefit lerde vardır. 
Öğretmen Key Workers (polis, doctor, social worker vs.) olduğu için ev alması durumunda kendisine faizsiz 50.000-pound kredi verilir. 
(tabi ki okul müdürünün imzası ile ve müracaatla).
Ayrıca sene içerisinde çok sıkça düzenlenen yurt dışı gezilerine ücretsiz olarak katılmak da imkan olarak görülebilir.



---
1- Birinci yapmanız gereken öncelikle mezun olduğunuz alanla ilgili İngiltere'den DENKLİK almanız. 
Bu denkliği İngilterede kısa adı NARIC olan kuruluş veriyor. 
Onun adresi de: www.naric.org.uk. 
Eğer İngiltere dışındaysanız ve buraya gelmeden de belgemi alayım diyorsanız mektupla da buraya başvuruyorsunuz. 
Gerekli bilgiler için kurumun internet sayfasına bakınız lütfen.

2- Denklik belgenizi aldıktan sonra eğer öğretmenlik formasyonunuz varsa öğretmenlik işi bulmak için başvurabilirsiniz. 
Eğer diplomanızda formasyonunuz yazıyorsa bir sorun olmaz ama formasyon aldığınız ayrı bir belgede yazılı olarak size verilmişse, 
Naric'e başvururken bunu iyice belirtin ve Türkiye'de öğretmenlik yapabilecek belgelere, 
formasyona sahip olduğunuzu ve bunun size verilecek Naric Denklik Belgesinde de belirtilmesini özellikle belirtin.

3- İngiltere'de bizim gibi dışardan gelmiş kişiler Supply Teacher 
(Türkiye de böyle bir sistem yok 
ama en yakını ücretli öğretmenlik ya da kadrolu bir öğretmenin başka bir okulda yapılan görevlendirme sistemi diyebileceğimiz bir sistem.) olabilir 
ilk aşamada, yıllar ve tecrübe ilerledikçe de bir okulda resident teacher (o okul için kadrolu öğretmen diyelim) olabilirsiniz.

Bu Supply Teacher bir günlük olabileceği gibi, haftalık, aylık ya da yarım veya tam dönemlikte olabiliyor. 
Okulun ihtiyacına göre değişiyor bu yani.

Bundan başka Supply Teacher'ın biraz alt kademesinde olan sınıf içinde öğretmene yardımcı olan başka bir görevli anlamına gelen Teaching Assistant var. 
Bunu da yapabilirsiniz. 
SNT (Special Needs Teacher, özürlü, sakat çocuklara öğreten öğretmen), EAL (İngilizcesini şimdi hatırlayamadım 
ama anadili İngilizceden başka olan çocuklara İngilizce öğreten öğretmen anlamında kullanılıyor.) gibi öğretmenlikleri de yapabilirsiniz tabii 
tecrübe ve şartlarınıza göre.

4- Malesef İngiltere'nin acı gerçeği öğretmenliğe başlamadan önce, 
İngiltere formasyon sistemi hakkında bilgili ve tecrübeli olan öğretmenler tercih ediliyor. Bunu elde etmek içinde 2 yol var.

a- PGCE (Post Graduate Certificate of Education): 
İngiltere vatandaşları ve bizim gibi dışardan gelipte öğretmen olmak isteyenler 
ama genellikle de formasyonu olmayanlar için bu belgenin alınması gerekiyor. 
Herhangi bir üniversitede bir yıl süren, hem teori hem de pratiğe/staja dayalı bir kurs programı. 
Google'dan PGCE veren üniversiteler diye araştırdığınızda bulursunuz sanırım. 
Bu 1 yıl sizin tabi dil seviyenize ve formasyon derslerindeki hızlı ilerleyişinize göre de değişebilir, 
yani daha da az sürebilir bir yıldan. Size bağlı bunlar sonuçta.

b- GTP (Graduate Teacher Program)/ITT (Initial Teacher Training): 
Herhangi bir ilkokul, ortaokul ya da lise de düzenlenen bir program. Her okul bunu düzenlemiyor. 
Okullar kendileri zaten ilan ediyorlar eğer düzenleyeceklerse. 
Genelde de Ekim ayı içinde bir sonraki yılın başvurularını alıyor okullar. 
Bazı okullar bu başvuru süresini Kasım sonuna kadar da uzatabiliyorlar. Tabii bu okuldan okula değişen bir uygulama. 
Bu iki yoldan herhangi birine Ekim/Kasım ayları içinde başvurdunuz ve de kabul edildiniz diyelim, evet sizi kabul etmeleri gerekiyor 
ve bunu size mektupla zaten bildiriyorlar, karar vermeden önce mülakata da çağırabilirler, kursa hemen başlamıyorsunuz. 
Kursa bir sonraki yılın Eylül ayında başlıyorsunuz.

Bu kursu veren okullar size hem belli bir maaş veriyorlar hem de yine formasyon veriyorlar teori ve pratiğe dayalı olarak. 
Eğer bu programı geçer ve belgenizi alırsanz QTS (Qualified Teacher Status) alarak başlıyorsunuz. 
Yani bizdeki öğretmen adayları gibi bir şey. Kadrolu olarak başlayanlar diyelim anlamanız için. 
O yüzden kadrolu öğretmen adayı diye çevirmek yanlış olmaz.
Bu kursları veren bulunduğunuz yerde ya da yere en yakın üniversiteleri bulmak şu linkten faydalanabilirsiniz 
aramak için: http://search.gttr.ac.uk/cgi-bin/hsrun.hse/General/gttr_search/gttr_search.hjx;start=gttr_search.HsForm.run

https://www.ucas.com/postgraduate/teacher-training/apply-through-ucas-teacher-training/find-teacher-training-programmes
https://www.gov.uk/guidance/find-postgraduate-teacher-training-courses-in-england

5- Nasıl başvuruyorsunuz iş için? İngiltere'de Türkiye'deki gibi merkezi atama sistemi yok. 
Burda her öğretmeni Milli Eğitim Bakanlığı atamıyor. 
Ya yaşadığınız yerdeki veya İngiltere genelinde öğretmene ihtiyacı olan okullara başvuruyorsunuz, 
ya da bir eğitim danışmanlığı firmasına kayıt olup onların size iş bulmasını bekliyorsunuz. 
Böyle bir danışmanlık şirketine başvurmak daha çabuk iş bulma açısından faydalı olabilir tavsiye ederim.

6- Gelelim burda öğretmenlik yapmak için başka önemli bir konuya. 
O da bütün bunları İngiltere'de yapabilmek için ÇALIŞMA VİZESİNE sahip olmak gerekiyor. 
O da eğer buraya yerleşim (settlement) vizesiyle geldiyseniz zaten ayriyeten bir çalışma vizesine gerek kalmadan başvurabilir 
ve öğretmen olarak çalışabilirsiniz. Ya da buraya öğrenci olarak gelip burda vizenizi uzatmadan önce ya da uzattıktan sonra, 
artık ilk vizenizin süresine bağlıdır bu, bu kurslara başvurabilir kabul edilincede çalışma vizenizi sunabilecekseniz olur. 
Yani bu kurslara başvurup bu fırsatlardan yararlanıp burada öğretmenliğe başlayabilmeniz için BİR ŞEKİLDE İNGİLTERE'YE GELMENİZ, BULUNMANIZ GEREKİYOR. 
Yasa dışı yollardan gelmeyi ya da bulunmayı kastetmiyorum. Şansınız olmaz zaten öyle gelipte başvurmak için.

İngiltere dışından, özellikle de Türkiye'de iken İngiliz elçilğine gidip "Ben İngiltere'de öğretmen olmak için çalışma vizesine başvurmak istiyorum" 
derseniz size kesinlikle vize vermezler. Burası Kanada gibi ya da Amerika gibi göçmen almıyor.

Ancak şöyle olabilir. Burada tanıdığınız bir okul müdürü varsa, onlarda sizi kendi okullarında çalıştırmak istiyorlarsa, 
size sponsor olup sizi buraya getirebilirler bu da biraz mucize gibi görünüyor. 
Biliyorum belki bunları okumak sizin, bunu, yani İngiltere'de öğretmenliği düşünenler, için zor ve gayet can sıkıcı ama adamlar şartları böyle yapmışlar. 
Yapacak bir şey yok. Ben de o tür sıkıntıları yaşadığım için biliyorum, neler hissettiğinizi, hissedebileceğinizi.

Amerika'dan, Kanada'dan ya da diğer Avrupa Birliği ülkelerden buraya gelip öğretmenlik yapmak istiyorsanız 
yine bulunduğunuz ülkedeki İngiliz Elçiliğinden bilgi almanız daha doğru olur. 
Yine de size yardımcı olsun diye bu vize işleriyle ilgili olan kurumun internet adresini veriyorum burda. 
Oradan da bakıp siz kendiniz de fikir edinebilirsiniz: http://www.ukba.homeoffice.gov.uk/visas-immigration/

Benim bu konuyla ilgili TEMEL olarak söyleyeceklerim bunlar. 
İşe alınma aşaması ve alındıktan sonraki şeyleri burada yukarıdaki gibi uzun uzun anlatmaya gerek yok. 
Önce değindiğim bu temel adımları gerçekleştirip İngiltere'de öğretmenlik yapacak belgelerinizi almanız gerek. 
Diğerleri daha sonraki detaylar olarak kalıyor.

Yukarıda anlatmaya çalıştığım şeylerden sonra, burada öğretmen olmaya çalışan/çalışacak kişilere şimdiden başarılar diliyorum.
https://www.findamasters.com/advice/finding/postgraduate-certificate-in-education-pgce-guide.aspx
https://m.spareroom.co.uk


How much do teachers get paid?
https://www.prospects.ac.uk/jobs-and-work-experience/job-sectors/teacher-training-and-education/how-much-do-teachers-get-paid
